# -*- mode: mandoku-view; -*-
#+DATE: 2016-06-08 6:08
#+TITLE: 御製緣識
#+PROPERTY: CBETA_ID K35n1261
#+PROPERTY: ID KR6s0060
#+PROPERTY: SOURCE Tripitaka Koreana Vol. 35, No. 1261
#+PROPERTY: VOL 35
#+PROPERTY: BASEEDITION K
#+PROPERTY: WITNESS CBETA
#+PROPERTY: LASTPB <pb:KR6s0060_K_004-1012a> 
#+PROPERTY: JUAN 4
¶

* 御製緣識并序　　　　輕　　孝兼¶

朕聞法門不二。非賢聖無以皆通。¶
清淨自然。非智慧無以長久。經文¶
妙覺。識種緣深。誦華嚴而性海分¶
明。演菩提而真修實行。慈悲喜捨。¶
法相周圓。窮究化元。絕其虛妄。坦¶
塗平而無滯礙。去人我而順陰陽。¶
夫佛理者。思極無涯。遠譯東流之¶
教。志行方便調御。西域之民莫不¶
澄寂㳙深。利益真際。恒沙喻於千¶
界。彼岸混於一法。廣愽談幽。善能¶
破於昬衢。靈光照耀。豈較量乎深¶
淺。化導應機。善𢙣隨緣。予將興無¶
為之大教。力救蒼生之福業。以日¶
継時。因果必從。常以百姓心而為¶
念。[懨-猒+火]張一切。而行利益。聖人之教¶
未得美矣。天子之風未得周矣。自¶
千古以降。迄於今來。寰宇廓清。士¶
民舒泰。豈敢因循。上天垂莫大之¶
恩履地。有詠謌之樂恬淡。以虛無¶
而惟在念。禮讓以明。祀其可交修
<pb:KR6s0060_K_004-1012b>¶
洎乎。由衷示信。廼心真而亘南方。¶
發願興懷。慶雲高而連北斗。隨意¶
迴向。盡為法界之人。覩境逍遙。變¶
成華𦙃之國。三輪淨而離塵垢。永¶
契神清。十善暢而達無生。慈為忍¶
辱。成功無間。光炟赫於無邊。邇遠¶
益明。觀群生於掌內。燃慧燈於無¶
極之際。香散雲騰。持寶剎於煩𢙉¶
之中。詮深妙用方。知定力真如。猛¶
利以從心。去住自由。妄想求虛而¶
逐影。謾作迷情之津要。湛然色相¶
以安閑。類聚煙蘿。㽵嚴灌頂。歸依¶
諦信。紀作序云。¶

 御製緣識卷第四¶

#+BEGIN_VERSE
「　慈悲与喜捨歷刼自然深法要¶無拘束緣歸一寸心」
#+END_VERSE
¶

#+BEGIN_VERSE
「　性相華嚴海愛河渡要津法門¶千萬偈奧妙演無倫」
#+END_VERSE
¶

#+BEGIN_VERSE
「　玄微通造化得一不言三利益¶眾生願情迷謾口談」
#+END_VERSE
¶

#+BEGIN_VERSE
「　靜非山裏住閙即擬何之緣識¶歸空寂生前舊亦知」
#+END_VERSE

<pb:KR6s0060_K_004-1012c>¶

#+BEGIN_VERSE
「　時流求法界問取本真詮了悟¶空皆寂心明海月圓」
#+END_VERSE
¶

#+BEGIN_VERSE
「　如夢復性坐尋思境外忙因緣¶開利鈍語默自清凉」
#+END_VERSE
¶

#+BEGIN_VERSE
「　邪見終成僻真如是久長閑心¶通物外日月四時忙」
#+END_VERSE
¶

#+BEGIN_VERSE
「　出利祛煩惱紅塵拂道衣悟來¶持一念尊大默玄機」
#+END_VERSE
¶

#+BEGIN_VERSE
「　識重隨緣喜精心住處安慈心¶常淡薄人我定心難」
#+END_VERSE
¶

#+BEGIN_VERSE
「　南北及東西千山與萬溪路歧¶長不断曲直幾人迷」
#+END_VERSE
¶

#+BEGIN_VERSE
「　眼識諸緣相行持妙法存明開¶邪見性不見有無根」
#+END_VERSE
¶

#+BEGIN_VERSE
「　谷響耳中音根虛不易尋諠譁¶祛得盡識契本緣心」
#+END_VERSE
¶

#+BEGIN_VERSE
「　鼻聞心所著香臰不同根窮究¶緣中識非干妄想門」
#+END_VERSE
¶

#+BEGIN_VERSE
「　口爽於滋味深思命本根心邪¶迷妄相聖法教中言」
#+END_VERSE
¶

#+BEGIN_VERSE
「　身惟知冷暖假合是緣根了達¶真空相金剛不二門」
#+END_VERSE

<pb:KR6s0060_K_004-1013a>¶

#+BEGIN_VERSE
「　意生於物外心依染病根正持¶閑語默清淨法中存」
#+END_VERSE
¶

#+BEGIN_VERSE
「　皮毛非實相四大擬奚為悟即¶真空法愚迷自不知」
#+END_VERSE
¶

#+BEGIN_VERSE
「　津液如泉湧虛無本不同源深¶知冷暖根盡一時空」
#+END_VERSE
¶

#+BEGIN_VERSE
「　心猨知意馬方便自湏調勿自¶生煩惱菩提道不遙」
#+END_VERSE
¶

#+BEGIN_VERSE
「　群生宗法界秘密十方尊大教¶緣心識周通一念存」
#+END_VERSE
¶

#+BEGIN_VERSE
「　大道傳來意緣窮識外因善言¶論浩刼天是法王身」
#+END_VERSE
¶

#+BEGIN_VERSE
「　法要唯心法浮生苦海中經傳¶歸實相水印月皆空」
#+END_VERSE
¶

#+BEGIN_VERSE
「　心緣身外境法相本常存若求¶無生理先明取善根」
#+END_VERSE
¶

#+BEGIN_VERSE
「　煩𢙉浮生業愚迷智自通根塵¶如不染識照曩緣空」
#+END_VERSE
¶

#+BEGIN_VERSE
「　大覺如來指心王作智都剎塵¶千萬億定相不差殊」
#+END_VERSE
¶

#+BEGIN_VERSE
「　五花牋紙好下筆欲書之其意¶何深遠沉吟復再思」
#+END_VERSE

<pb:KR6s0060_K_004-1013b>¶

#+BEGIN_VERSE
「　仰望秋天色月華露濕衣傳更¶方興罷螢遶御階飛」
#+END_VERSE
¶

#+BEGIN_VERSE
「　人競愛於花花應亦愛人從頭¶堪好笑老盡少年春」
#+END_VERSE
¶

#+BEGIN_VERSE
「　夜靜風還靜凝情一弄琴看書¶閑罷筆自在信緣心」
#+END_VERSE
¶

#+BEGIN_VERSE
「　知靜求難靜忙心不可閑艶陽¶天地熱思暮日銜山」
#+END_VERSE
¶

#+BEGIN_VERSE
「　黃昬初入夜漏促九天春各自¶隨緣意悲懽舊亦新」
#+END_VERSE
¶

#+BEGIN_VERSE
「　早起階前雪縈藂𡑅竹欹行人¶迷失路粉壁晃書愇」
#+END_VERSE
¶

#+BEGIN_VERSE
「　高下不相及非今自古來十洲¶花滿樹豈用俗情咍」
#+END_VERSE
¶

#+BEGIN_VERSE
「　老少競浮沉湏知嵗月深開花¶如似夢世有幾般心」
#+END_VERSE
¶

#+BEGIN_VERSE
「　清高冝養性善事好相兼菓蓏¶招賢客心閑道味添」
#+END_VERSE
¶

#+BEGIN_VERSE
「　促軫調絃急碎聲用意彈指頭¶輕妙處鸎舌五音端」
#+END_VERSE
¶

#+BEGIN_VERSE
「　天地自相懸何名大道堅聦明¶無滯礙愚昧莫知前」
#+END_VERSE

<pb:KR6s0060_K_004-1013c>¶

#+BEGIN_VERSE
「　深秋雲物冷經雨斗添寒盡日¶緣情坐霜葉易燋乾」
#+END_VERSE
¶

#+BEGIN_VERSE
「　欲息何情思良猶本不真群心¶皆有異老盡少年人」
#+END_VERSE
¶

#+BEGIN_VERSE
「　無事勝多事非緣不是緣深窮¶淺近意尋徃便知前」
#+END_VERSE
¶

#+BEGIN_VERSE
「　行幸一何得民安君子樂求官¶利益人勸善懲諸𢙣」
#+END_VERSE
¶

#+BEGIN_VERSE
「　炎天収已去涼氣觸幽襟稽古¶看書罷時𦗟一弄琴」
#+END_VERSE
¶

#+BEGIN_VERSE
「　常負嵗寒色貞姿不動搖任從¶霜雪裏凡木易乾燋」
#+END_VERSE
¶

#+BEGIN_VERSE
「　常讀古人書隨冝道更殊閑忙¶心各異恬淡入清虛」
#+END_VERSE
¶

#+BEGIN_VERSE
「　麗句𡨋搜得[厂@火]心大道尊從人¶言澹薄古僻是玄門」
#+END_VERSE
¶

#+BEGIN_VERSE
「　少年雖共語不解老人心莫作¶為閑事高山似海深」
#+END_VERSE
¶

#+BEGIN_VERSE
「　少年多語笑終日遂心娛不會¶凡情識如癡我亦愚」
#+END_VERSE
¶

#+BEGIN_VERSE
「　假合於形影如同夢裏身若言¶事級類誰是較量人」
#+END_VERSE

<pb:KR6s0060_K_004-1014a>¶

#+BEGIN_VERSE
「　晴霽夜清秋星繁月似鈎樂耶¶興我意絕唱入[冗-几+具]搜」
#+END_VERSE
¶

#+BEGIN_VERSE
「　雨多七八月遍地生秋草寂靜¶半斜関看書心更好」
#+END_VERSE
¶

#+BEGIN_VERSE
「　妙道藏真世莫臧勿言聖事似¶尋常眼前不見非常境別有三¶天照十方」
#+END_VERSE
¶

#+BEGIN_VERSE
「　般若湏將法相宗四生九類化¶歸空雖然應物隨緣境自是凡¶夫道不通」
#+END_VERSE
¶

#+BEGIN_VERSE
「　賢愚善𢙣未嘗𠇲是箇眾生信¶佛求真實持經堪鄭重非心不¶定謾勞修」
#+END_VERSE
¶

#+BEGIN_VERSE
「　修行緣識近宗師妄想真空各¶自持慕道終來歸正法無窮方¶寸莫教癡」
#+END_VERSE
¶

#+BEGIN_VERSE
「　真修學道有科儀裏外緣中境¶不移莫放身閑堪諦信乖違背¶道欲何之」
#+END_VERSE
¶

#+BEGIN_VERSE
「　眼前清靜莫相違方便門中好¶仗依名利勿貪常澹薄真來悟¶即一時歸」
#+END_VERSE

<pb:KR6s0060_K_004-1014b>¶

#+BEGIN_VERSE
「　忘中十種善為緣達得真宗有¶後前利口饒教清似水爭如無¶事慮心田」
#+END_VERSE
¶

#+BEGIN_VERSE
「　圓結都來曜日光玄珠應感必¶為祥若悟一真能自守始知大¶道隱非常」
#+END_VERSE
¶

#+BEGIN_VERSE
「　至道非凡要審知當仁不必用¶遲疑修行忽若無虛應還信神¶仙白晝飛」
#+END_VERSE
¶

#+BEGIN_VERSE
「　白雲風散聚天香霞彩高明道¶味長銀漢影沈星乍沒又看紅¶日起扶乘」
#+END_VERSE
¶

#+BEGIN_VERSE
「　異草靈芝發瑞光不澆滋潤自¶然芳何勞更問延齡藥必可同¶天地久長」
#+END_VERSE
¶

#+BEGIN_VERSE
「　塵中𠕀測上玄機日月忙忙速¶似飛閑境不能精妙道疑情謾¶說六銖衣」
#+END_VERSE
¶

#+BEGIN_VERSE
「　絜志清齋仰昊穹九天雲雨正¶濛濛都緣學道心無定豈是靈¶仙秘尓功」
#+END_VERSE
¶

#+BEGIN_VERSE
「　懸鑒高明鬼亦愁方知妍醜更
<pb:KR6s0060_K_004-1014c>¶玄幽恒持大道真空理清靜煙¶波可自由」
#+END_VERSE
¶

#+BEGIN_VERSE
「　遙觀極目望雲頭碧海波澄瑞¶日浮霞彩連天長不断湏憑仙¶子敘蹤由」
#+END_VERSE
¶

#+BEGIN_VERSE
「　大眾仙壇幾萬秋碧雲拖翠照¶崑丘抱書童子無言話笑阻迷¶情不解愁」
#+END_VERSE
¶

#+BEGIN_VERSE
「　緊峻焚修彼自知天嗔不語乱¶施為真心實行終歸德善事緣¶多𢙣可悲」
#+END_VERSE
¶

#+BEGIN_VERSE
「　照燭靈源理甚長直湏清淨有¶馨香俱含萬像人難見欝欝黃¶花翠竹光」
#+END_VERSE
¶

#+BEGIN_VERSE
「　功成一旦等閑休豈信昇沉滿¶眼愁莫道盈虛干甚事天仙寂¶靜鎮常幽」
#+END_VERSE
¶

#+BEGIN_VERSE
「　玉殿金扉百道光廻旋隱密對¶朝陽世人不悟幽深理却說浮¶生事久長」
#+END_VERSE
¶

#+BEGIN_VERSE
「　堅心不退道皆同元始天尊大¶教通多是世人迷自惑豈能容
<pb:KR6s0060_K_004-1015a>¶易見仙蹤」
#+END_VERSE
¶

#+BEGIN_VERSE
「　乹剛展轉運陰陽一味清虛道¶不忙玄妙永通天地久未言大¶海變田桒」
#+END_VERSE
¶

#+BEGIN_VERSE
「　一年去住幾周遊日月高懸萬¶億秋但好心求方外境勿教妄¶想沒剛柔」
#+END_VERSE
¶

#+BEGIN_VERSE
「　道在希夷不易尋忘言息慮便¶知深黃金白玉將何用爭比靈¶原一寸心」
#+END_VERSE
¶

#+BEGIN_VERSE
「　蠻夷未必盡無知上聖功成亦¶化之大道湏歸真見性[厂@火]心逢¶善即為師」
#+END_VERSE
¶

#+BEGIN_VERSE
「　照耀乹坤大道光神仙隱見不¶相妨非凡非聖能迴向始信三¶天日月長」
#+END_VERSE
¶

#+BEGIN_VERSE
「　天門地戶秘機深誰測玄[微-兀+(舛-夕)]妙¶理心唯有丹田身外境清[雨/(並-(前-刖))]恬¶澹影森森」
#+END_VERSE
¶

#+BEGIN_VERSE
「　慕道虔心仰翠[微-兀+(舛-夕)]玄関寂寂少¶人知不求世寶兼名利始悟無¶心合道時」
#+END_VERSE

<pb:KR6s0060_K_004-1015b>¶

#+BEGIN_VERSE
「　故無形像顯教尋隱秘蹤由自¶古今妙法不傳經上字玄門消¶息𠕀知深」
#+END_VERSE
¶

#+BEGIN_VERSE
「　浮生好道勿虛忙鍊藥修行事¶久長輕舉不由他假借一登清¶境入仙鄉」
#+END_VERSE
¶

#+BEGIN_VERSE
「　能知養性道中求湏要虔祈事¶轉幽通達遠開明了悟一真守¶靜萬緣休」
#+END_VERSE
¶

#+BEGIN_VERSE
「　誰是知非便肯𠇲空言大道眼¶前頭惟思利己浮名重豈信功¶高入品流」
#+END_VERSE
¶

#+BEGIN_VERSE
「　心專慕道真空法恬澹清虛好¶到頭如此修行皆盡達十洲仙¶侶道相求」
#+END_VERSE
¶

#+BEGIN_VERSE
「　初分上下順陰陽草木浮生地¶久長日月星辰隨大道天心便¶是法中王」
#+END_VERSE
¶

#+BEGIN_VERSE
「　治世求歸濟物功希夷入我道¶情中從頭日日被煩𢙉煩𢙉思¶量捴是空」
#+END_VERSE
¶

#+BEGIN_VERSE
「　五色雲煙聚十洲蓬萊海浪𡑅
<pb:KR6s0060_K_004-1015c>¶鼇頭化成宮闕遙瞻禮大眾神¶仙玉洞遊」
#+END_VERSE
¶

#+BEGIN_VERSE
「　人愚學道謗神仙豈達虛無物¶外緣多是六情貪愛障更兼朝¶暮不心堅」
#+END_VERSE
¶

#+BEGIN_VERSE
「　冲和道德勿相違聖事超凡好¶仗依但有陰功存世界何疑白¶日化身飛」
#+END_VERSE
¶

#+BEGIN_VERSE
「　寒銷暄盛同天色花柳逢春誰¶不惜幾許人心達久長光陰知¶道留難得」
#+END_VERSE
¶

#+BEGIN_VERSE
「　經到玄科大法中先持道德濟¶陰功三清有路人難到但守虛¶無一逕同」
#+END_VERSE
¶

#+BEGIN_VERSE
「　細月銜山似玉鈎先陳蹤跡問¶瀛洲從來萬刼垂名在王母行¶天得自由」
#+END_VERSE
¶

#+BEGIN_VERSE
「　逢春便見野花新往覆閑忙[〦/隹/田]¶路塵輪走蹄輕多少意世途常¶似夢中人」
#+END_VERSE
¶

#+BEGIN_VERSE
「　慕道焚修萬法通一心清淡奉¶真宗方知異境人難見見即虛
<pb:KR6s0060_K_004-1016a>¶無事不空」
#+END_VERSE
¶

#+BEGIN_VERSE
「　世俗忙忙似海深愚迷豈解聖¶人心分明教法生虛妄慵鍊歸¶真不易金」
#+END_VERSE
¶

#+BEGIN_VERSE
「　莫問仙家不死鄉泥丸秘密隱¶身光華池積潤無拘束勤習通¶流看上方」
#+END_VERSE
¶

#+BEGIN_VERSE
「　聖人棄智妄中尋質實光明朴¶在心坦蕩玄門常不達那非那¶是秘源深」
#+END_VERSE
¶

#+BEGIN_VERSE
「　修持湏是要精專常恐他人業¶類牽莫把我言為戲弄輪廻断¶定不遷延」
#+END_VERSE
¶

#+BEGIN_VERSE
「　救物功深好自持知之修鍊善¶心為神仙豈謂人間惜自是迷¶流識見卑」
#+END_VERSE
¶

#+BEGIN_VERSE
「　語言端謹易求尋己是他非禍¶返侵忠信先修銷大偽何曾鄙¶隔聖緣心」
#+END_VERSE
¶

#+BEGIN_VERSE
「　報應從教見祖宗先持清靜後¶論功紅蓮花出青泥裏方信仙¶凡道本同」
#+END_VERSE

<pb:KR6s0060_K_004-1016b>¶

#+BEGIN_VERSE
「　任從寒暑鎮常侵一氣韜藏萬¶種心堪笑愚癡澆蕩甚却非淳¶朴不幽深」
#+END_VERSE
¶
御製緣識卷第四¶

甲辰歲高麗國分司大藏都監奉¶
𠡠彫造
<pb:KR6s0060_K_004-1016c>¶

